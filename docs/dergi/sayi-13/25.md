---
title: "kara mıh kilit alesta - zafer yalçınpınar"
slug: "kara.mih.kilit.alesta-zafer.yalcinpinar"
tags: ["şiir", "zafer yalçınpınar","sayı: on üç"]
---
*dünyanın tüm nöbetçilerine*

1\.

bir uykunun nöbetini tutuyordu\
seyyar ve açılır ve kapanır\
geceye doğru\
kara mıh kilit alesta!

2\.

sırası değildi birdendi «birden»\
aklı durdu bir akarsuyun kesik\
tek başımıza iki kişiydik\
gökyüzünün gözleri kapandı\
ayla ayın etrafını sardı

3\.

zamanın terzisi\
«bir sarkaçtan fazlasıdır zaman» dedi\
örgün bir gece değiştiricisi

4\.

«sıkıldım bu nöbetten» diyor deniz feneri\
                                                  yerden göğe
kadar haklı

saatlerce tek kişiydim anlıyor musun yani tek\
                                                  bir korkuluk
gibi ayakçı

hiç çekinmeden

ölü gözlü bir generalin karşısında klarnet üflüyordu yaşlı bir sokakçı

ve gerçekten ve gerçekten

«bu durgunluktan kurtulmam gerek» dedi bir duvar yanındakine\
her bir dizem için iki saat nöbet tuttum fenerle birlikte

5\.

bir taşlığın havalanıp inip yürüyüşünü izliyorduk bir taşlıkta\
«dünyada sevinç vardır» diyerek koşturuyordu deniz hemen yanımızda

kara mıh kilit alesta!

*3 Mart 2006, İskenderun*
