---
title: "geç yol - şakir özüdoğru"
slug: "gec.yol-sakir.ozudogru"
tags: ["şiir", "şakir.özüdoğru","sayı:on üç"]
---
*neyiz ama keşke olmasak hiç  
diyebilecek cesaret değil*

düş bir an yırtıp takvimden sıkıyoruz irinlerini sıkıntının\
yine boş içi ama tangırdıyor işte delilik, uyansak\
nerede açılmalı başka başka dünyalara göz diye\
kesikli beyaz çizgilere ve gerilmiş suratlı yaratıklara emanet can,\
ki delinmiyor sıkılırsa ne denli çıkmıyor bir gıdım hayat\
aba dokunmuş postundan çağın, yarın başka uzaklarda\
delilik damlamış ellerimizde bizim anıların izi var\
siktirip gidenlerin esansına gömüyoruz onu da\
onu da paylaşıp iyice mülkü yıkıyoruz, yalıyoruz kötücüllüğü\
içtiğimiz beş on bira kustuğumuz kaliteli kin\
öğrendik bağlayan organizmayı makro kimyaya sövmeyi\
şimdi, o kinden yontulmuş ayakta duran'a sunulmalı şükran.

bağışlayıp hep korumasız bırakansınız\
sarın saklayın bizi bari bir kere örtün sonsuzluğunuzla yollar!

*3 şubat '06 / görükle*
