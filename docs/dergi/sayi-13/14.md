---
title: "uçan ayna - salihaydemir"
slug: "ucan.ayna-salihaydemir"
tags: ["şiir", "salih aydemir","sayı:on üç"]
---
yine yağmurlar geçiyor çocukların omzundan  
yine kuşlar ve kısa baharlar\
boz bir grinin yaşını alarak ahşap evlerden\
ve kuru topraklardan açlık gibi

yaşımda gün var    gözlerini unutan zaman\
gecenin sesinde   trenler  otobüsler\
ve ağır kokular   sanki yıl geçiyor gözden göze

en az kaç yıl    kaç mevsimle büyür ya da küçülür\
sözcüklerle dilimiz   tavan aralarında\
paslı fotoğraflarda dalgın ve uykulu saatler durur\
pazarlardan pazara

*hangi dağ aldatmış başındaki dumanı\
hangi sis unutmuş taşların sesini\
hangi kent türkü söylemiş sokaklarına\
sokaklar hangi çocuklarla göçmüş kuşların toprağına*

zaman dimdik duruyor pencerelerde\
yolunu aça aça yoruluyor kapılar\
saçlarım uzuyor su oluyor makasların sesine\
yaşımda gün var aklımdan geçiyor uzun harfli aylar\
             nehirler uzun    caddeler kısa\
             demli bir çağda\
             kalın yazlarla gidip geliyor sesim

duvara yapışan yangınlarla geçerdi kalp en kuru vadisinde yeşil   uzanır
bir ot\
gibi ellerine  hep çocuk hem çocukça uzanır içinden içime ama hep ayakta

sözcükler büyür gözlerim küçülür cam diplerinde\
dalgın ve uykulu saatler çalar çocuk kapılarımı\
rolü olmayan bir pencereden adım çağrılır\
geceleri boğazı oyulan nefesime sıfırdan başlarım

harezmi                                          sıfırın günahını
taşıyan arsız

tarihe bir figürün saçlarıyla dokunurum\
kalın çizgiler ve beyaz tozlarla susan ellerin parmaklarını çizerim
tahtalara    mavi\
ve  tükenmez  mürekkebin  kâğıda  düşen  gölgesiyle  ağırlaşır  belleğimde  uzak\
uzak\
uzak sayfaların tozunda tanıdığım renklerle\
bir eşikten bir sınıfa geçerim\
bir dilden bir odaya     çizgili    kareli   ve sarı defterlere\
boşluklarına uzandığım kitaplara dökülürüm\
kitaplara ve defterlere

ev uçuyor    silgi ve kalem\
sıfır nasıl uçar aynada            bana göster baba
