---
title: "ağustos için veda - doğan ergül"
slug: "agustos.icin.veda-dogan.ergul"
tags: ["şiir", "doğan ergül","sayı:dokuz"]
---

harflerinden sustu ağustos\
devrilmiş ağaçların yeşili\
sararmış sözler için

kendinden kaçan atların yeli sabah

aklımı gömdüğüm kuyu\
denizler geçtiğim sandal\
eskiyen gün

seni bir öğlen gibi durduğum dutluk

betonlarından taştığım havuz\
kuşlar için kuşların boyunları için\
renk

avare renk yoksun ya

seni bir bahçenin acıması gibi...

unutulmuş çiçek adları\
usul işleyen dili doğanın

suyun ve suyun sesinden\
harflerinden sustu ağustos
