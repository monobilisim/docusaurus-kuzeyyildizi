---
title: "köylü fahişe - cesare pavesev(çev: ümit şener ta)"
slug: "koylu.fahise-cesare.pavese.cev.umit.sener.ta"
tags: ["şiir", "cesare pavese / ümit şener ta","sayı:dokuz"]
---
Ahırın ilk güneşi yakalaması gibi\
Yakalıyor yüksek duvar güneşin yoklayan parmaklarını\
Oda yavaşça uyanan bedenin dışında boş, dağınık.\
Beceriksiz kokularıyla dolu ergenliğin.\
Beden çarşaflara dolanmasına rağmen önceki beden\
Keşfinde ilk insafsız terk edilişin.

Şimdi uyanıyor yalnız, terk edilmiş, çağırmak için sabahı\
en güzel zamanında. Odanın ağır gölgesine girmek başka bir uyanış,\
başka bir bırakılış:\
Çocukluğundaki ahır, güneş ışığının ılık esrikliği\
Eşiğinde kayıtsız kapısının.\
Ahırın ve terin kokusu her zaman saçında ve hayvanların burunları\
saçını koklayan. Gizlice zevkini çıkarttı bedeni, güneşin tatlı
ışığının\
yumuşakça dokunan.

Şimdi bırakılmış, boş yatakta zayıf ve ağrılı bacakları.\
Kısa bodur bacaklar.\
Genç bir kızın bacakları.\
Garip bir genç kız, sevdi samanın tütünle karışık kokusunu, titremeyi\
Erkeğin kaçamak dokunuşlarında. Sevdi oyunlar oynamayı\
Sevdi bazen samanda oynamayı erkeğin yanında uzanarak.\
Ama adam koklamıyordu onun saçlarını.\
Yokluyordu samanlığı, zorluyordu bacaklarını ayırmaya.\
Sıkıyordu aynı babası gibi. Ama o durmadı.\
Koku çiçeklerdendi. Taşlara vuran çiçekler.

Şimdi yavaşça uykudan uyanması gibi dönüyor geçmiş\
Çiçeklerin etkileyici kokusu,\
Ahırın ve güneşin. Anı keskin ve acıtıcı,\
Sevgi dokunuşları gibi. Hiçbir erkek öyle dokunamaz.\
Hiçbir erkek göremez orada uzanan bedenin ötesindekini\
Özlemini ve acısını o beceriksiz ergenlik yıllarının
