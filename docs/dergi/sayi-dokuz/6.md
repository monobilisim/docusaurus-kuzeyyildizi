---
title: "vidanjör - oylun pirolli"
slug: "vidanjor-oylun.pirolli"
tags: ["şiir", "oylun pirolli","sayı:dokuz"]
---
eskisi gibi çağrılmıyor hiç-bir-şey.\
bura'lı da değiliz artık;\
-oralı hiç değil.\
uzatıp-kısalıyoruz yinelenerek\
yalancı çıkıyoruz her girdiğimiz doğrudan

ne zamandır uzağız «kor" tadına\
beklenen; kişisel bir temmuz ortası'Dır.\
yaşadığımızı görenler var bu arada\
bu bir Sır'dır.....\
bu bir Sır.

yakışırken olur--ol'unmaz sevdalara\
dersler alıp, dersler veriyoruz........parmaklar havada.\
mutluluğun dönekliğine ucundan takılı\
yaz ortasında bacalarımız tütüyor

büyüyor gereksiz'lerimiz; yol-yol sararıyor.\
ya hayal süngülerimiz?.....çürük mermer akı!\
sersemce eğilirken başı-boş alkışlara;\
bu işin adına yaşamak,\
          bize de adam deniyor.

![toprakla oynayan adam](/img/ky09_12_begumozdemir.jpg)