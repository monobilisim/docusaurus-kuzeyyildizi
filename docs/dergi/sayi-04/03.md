---
title: "aranıyor - cankız onur"
slug: "araniyor-cankiz.onur"
tags: ["şiir", "cankız onur","sayı:dört"]
---
İnsanlar arıyorum,  
dolunay karanlığında ışıldak!\
çözülüyorum...\
insanlar arıyorum,\
yakınları arıyorum!\
uzaklara yarenler arıyorum...\
düşler arıyorum,\
görünenlerden geçtim,\
arananlara gark,\
düş(kün)üm\
düş(üş)ler arıyorum...\
soluk benci(l)lik\
geniş dövmeli gövdelere hapis,\
kapılar arıyorum\
kulpsuz!\
ses makamında şarkılar söyleyenler var\
ben\
ARANIYORUM!\
hiç bitmeyen öyküler biliyorum...\
bu öykülere\
başlangıçlar arıyorum;\
telaşsız,\
tenha,\
tedarikli,\
kesinlikle tebaasız!\
kalıyorum...\
saat zembereğinde\
tellal edalısıyım\
kalıyorum!\
insanlar arıyorum\
muhtelif gazetelerde\
'düzeltme'....\
İNSANLAR,\
arıyorum\
aşk hakları\
kösnüllüklerde baki!\
arıyorum!\
nakaratlarla yaşayanlardanım\
kendime\
NAKARATSIZ