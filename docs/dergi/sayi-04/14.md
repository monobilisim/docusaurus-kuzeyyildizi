---
title: "çeviri şiir: philip hackett - nice damar"
slug: "ceviri.siir.philip.hackett-nice.damar"
tags: ["şiir", "nice damar"," philip hackett","sayı:dört"]
---
Philip, Boston'daki lise günlerinden beri şiir yazmış ve yayımlamıştır.
Şiirleri Arapça, Çince ve Japonca da dahil çeşitli dillere çevrilmiş,
ABD ve denizaşırı ülkelerdeki sayısız dergide, gazetede ve
öteki süreli yayınlarda çokça yayımlanmıştır. Şair olmasına ek olarak,
şair arkadaşlarının ve onların ürünlerinin tanıtımını yapmaktadır.
Bunları başlıca, yaptığı yerel, ulusal ve uluslararası okuma serileriyle
gerçekleştirmektedir. On Şiir (1974), Niye Telefonum Kesildi (1978),
Klavyedeki Yüreğim (1981), İki Amerikalı Şair (1987), Seçme Şiirler
(1988) adlı kitapları vardır. Ayrıca ders vermekte, çeşitli ödüllerde
seçici kurullarda yer almaktadır.

ÖTEKİ TEPE

kalıt sözcüğü\
kaygılandırıyor sizi\
her şeyi tüketen\
bir takıntı\
olmuş o\
piramidin üstündeki\
yıldız\
kesti\
işaret ateşi olmayı\
ve silikon\
vadisi\
kaplıyor sokakları\
fiber optiklerle

bizler\
bir zamanlar olabileceğimizi düşündüğümüz\
kişiler değiliz artık\
gözlerimiz\
şeffaflaştı\
yeşim taşının yeşili gibi\
atalarımızın\
görünüşleri\
önüne geçiyor\
mutluluğunun\
kendi\
Sefiller'imizin

sen\
olabilirdin yine de\
uygun\
değişmiş\
seven\
ve acımalı\
Anka kuşu\
tüketilmiş\
yükselen\
yenilenmiş

YÜKSEK ÇÖLDE 

yüksek çölde\
hızla geçti dört yıl\
anımsarım hızını\
yeşil Mohave çıngıraklıyılanının\
sarı üzerine siyahlı yabanarısını\
deneyimli kızılderilileri\
ve volkanik kızgın hendekleri

katıldım operaya\
ölüm vadisinde\
arasında renkli bir boyutlu dinleyicilerin\
ve işaretli yaya geçidi\
imledi yolunu\
kokmuş suyun\
toprak kavruldu ve çatladı\
altında pabuçsuz ayaklarımın

çıplak bir sarışın vardı\
görüngümü bulandıran bir düş\
dürbünümün merceğindeki kesişen tellerde\
bir erkek tavşan\
ama aç değildim ben\
ırmak kıvrılıyor beni yuvarlayarak\
geldim sonumun en yakınına

şimdi anılar yan yana kondu\
şimdi ve sonra arasında
