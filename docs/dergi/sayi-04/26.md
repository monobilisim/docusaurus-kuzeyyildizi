---
title: "umut biriktiriyoruz yok olan hayatlar arasında - alper akdeniz"
slug: "umut.biriktiriyoruz.yok.olan.hayatlar.arasinda-alper.akdeniz"
tags: ["şiir", "alper akdeniz","sayı:dört"]
---
mavisel yener'e

kalk gidelim anne, bak daha şiir bile başlamadı\
kalk gidelim!

tut ki bir ipin ucuna asılmışız\
üstelik daha yaşanacak onca gün var\
bir hastane köşesinde sırtımızı ormana dayayıp\
umut biriktiriyoruz yok olan hayatların arasında

kanayan yaralarımızda daha kurumamış\
ölümler görüyoruz yanımızdaki odalarda\
acımızı çekip, kalanlara ağlıyoruz\
çığlıklar atılıyor bolca, bir o kadar da gözyaşları

sabahında umudun, birkaç kişi daha ölüyor

söyledim anne ben bayramları sevmem\
limon kokulu, tıraş losyonlu muhabbetler

--- oldum olası sıkar beni

kan görmeye dayanamam

bilyeler biriktirdim allı morlu

--- parklar bahçeler yaptım içine

bu yabanıl şehir üzdüyse seni

--- kalk gidelim anne

bir şehre daha borçlanıyoruz\
yüreğimiz yeldeğirmeni\
nerede duracaksa oraya kadar\
var mı ötesi?

![boş sandalye](/img/4.26.jpg)