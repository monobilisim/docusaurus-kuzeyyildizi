---
title: "...ve aşk öldü - özgür macit"
slug: "ve.ask.oldu-ozgur.macit"
tags: ["şiir", "özgür macit","sayı:dört"]
---
**balkan/kasım:**

toros gibi dağlıktır  
kalbe giden yol\
sarptır:

balkanda yaşamak gibidir\
seni sevmek

**karakış:**

benim dağlarımda\
ne tipiler vardır\
bilirsin

işte\
suratıma çarpan her kar tanesi\
senin sevgini hissettirir

**terör:**

isyansa eğer\
dudaklarına dokunmak dağlarımın\
asiyim

**mart ayında saldırı:**

ve gelir\
el değmemiş mitralyözlerle\
sınırlarını tararım

**haziran ve hasat:**

yaz geldi sonunda:\
ürünü kaldırmadım tarlalardan\
ve armut ağacının gölgesinde içilen\
son dal sigaranın bile\
tadı yok\
sensiz

**eylülden sonrası:**

seni sevmek\
engin marmara'ya bakıp\
ufuktan ötesini görmek yerine\
sahildeki yosunları\
seyretmek oldu\
sonra
