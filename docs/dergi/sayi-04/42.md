---
title: "aşkın adı - mustafa erçin"
slug: "askin.adi-mustafa.ercin"
tags: ["şiir", "mustafa erçin","sayı:dört"]
---
Gözlerinizin etrafında tanrı çizgisi siyah çerçeve  
Bakışlarınız geçtiğiniz yerlerde kahverengi mozaik\
Söyleyemediklerimin ağırlığıyla dönerken eve\
Issız yollarda hep siz... siz gelirsiniz aklıma, ilk...

İlk siz gelirsiniz aklıma, sonra yine siz, siz yine\
Ay koynuma girer sessizce, geceler günah çukuru\
Hayali gözlerinizde dalarken, tek kişilik ayine\
Kalbimdir, göğsümün ortasındaki buzul yumru...

İçi dolar birden çerçevenin, yalnız resim "biz"lenir\
Gözlerimiz dost nicedir, kirpiklerimiz kuru kalabalık\
Bakışlarımızda mahcup bir hal, ki boşluklara gizlenir\
Pembe heyecanlar çöker üstümüze, siyahtan ılık...

Akrebin soktuğu yelkovan dörtnala, zaman sinirli zaptiye\
Kuşlar kurtarır sabahı zindanlardan, vakit gün olur\
Gözüme ilk değecek bakış yalnız sizinkiler olsun diye\
Dualar ederken içimden, aşkın adı hep, Nilgün olur...

![yapraklı kaldırım](/img/4.42.jpg)