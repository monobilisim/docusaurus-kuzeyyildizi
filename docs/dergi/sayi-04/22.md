---
title: "umut,vkadın ve kristal gül - ilker balkan"
slug: "umut.kadin.ve.kristal.gul-ilker.balkan"
tags: ["şiir", "ilker balkan","sayı:dört"]
---
Yalınayak salınıp sardunyalar diyarında  
Kalbimin gelinine yüz aradım;\
Daraldığım da oldu gelincikler arasında\
Ve kanadığım da güllerle.\
Her duayı kanadında taşıyan melek,\
Şimdi yine aziz ve gelin,\
Kan taşından çanak içinde yitik,\
Kendi suretinden bir dünya yaratmış belki\
Ama\
Daima kazanan aşktı ve kadın;\
Yarısında gömülüp kaldığı çöplükte\
Bir bataklık tadını almaya çalışırken\
Düştü elinden\
Hayatının kendisine adadığı tek anının\
Takviminden kayıp gittiği gibi\
Kristal gül\
Ve\
Havalandı geceliğinin eteği kadının\
Uçmak hevesinde kırılan\
Saydam yeşil yaprak gibi...

Durdu ve,\
Ve kendini kendine boğdu\
Ağıtı\
Dağılan gül dilinde...

![cafe tabelası](/img/4.22.jpg)