---
title: "şaka gibi yaşamak - baran esmer"
slug: "saka.gibi.yasamak-baran.esmer"
tags: ["şiir", "baran esmer","sayı:dört"]
---
sabah şakaya gelmezdi o vakitler  
gecenin yangın yerinde\
elzem günahların hesabını vermek\
tanrının yokluğunu\
vicdana terk etmek olmazdı

aradığım sayfalarda dirilip\
nesnelerin kılçıklarını sıyırıp\
ısırana kadar etimi\
tanrı şakaya gelmezdi\
şafağın bağışlayıcısı

umut öylece ciddiydi\
kaşlarını çattı, korktum\
çağırdım birilerini umutsuzca\
dua ettim birilerine\
şafak arandım kayboldum\
şarap şakaya gelmezdi\
kanımın elçisi

gülmeye gelmezdi hayat\
ortalıkta bıraktığımız çöpleri\
gri çocuklara toplatmak\
şakaya gelmezdi bakmak\
gözleri açmak sabaha

![denizde martılar](/img/4.15.jpg)
