---
title: "çıkmaz sokak - fatih özcan"
slug: "cikmaz.sokak-fatih.özcan"
tags: ["şiir", "fatih özcan","sayı:dört"]
---
galibi yok bu savaşın  
yorgun kader\
eski bir aldanışın kanattığı ellerim

yalın bir sükûnetle\
çekilmeliyiz\
ateşkes!

yağmurla\
yağmalanmış toprak kadar\
sancılı akmalıyız bulanık sulara

eskici sepetinde gözyaşı\
ikindide ağır düşünce\
olmalıyız

yürümeye devam et ve sevişmeye\
zaptı zor isyan\
rüzgârda üşümüş zarafet\
hiç konuşulmamış sözlerinle

utangaç kırmızı\
rengi kor yürek
