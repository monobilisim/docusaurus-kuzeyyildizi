---
title: "gitmek zamanı - özgün ulusoy"
slug: "gitmek.zamani-ozgun.ulusoy"
tags: ["şiir", "özgün ulusoy","sayı:dört"]
---
İçimde köprüler yandı kimse bilmedi  
Aklımdan neler geçti, tuttum kendimi\
Koca bir fırtınaydı, geç kalmıştı,\
Ne ateşler kaldı bende köprüler tutuşturacak\
Ne aklım, bir görüp bin rüyaya dalacak

Çağıran bir deniz kızı gibi yolculuklara\
Bu şarkı kimden kaldı dudaklarıma\
Neden öptü bilmem durduk yere beni\
Güzel gözlü bu rüzgâr, bu açık mavi?

Kara asfaltı sırtlayıp kaçırmalı buralardan\
Çıplak çocuklar küsmeden yağan yağmurlara\
Ve henüz hiç köprü yokken yanmaya,\
Bir çığlık gibi dağılarak gitmeli buralardan.

![otobüs](/img/4.05.jpg)