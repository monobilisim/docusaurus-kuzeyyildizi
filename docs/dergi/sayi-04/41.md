---
title: "bizi bağla- ulaş nikbay"
slug: "bizi.bagla-ulas.nikbay"
tags: ["şiir", "ulaş nikbay","sayı:dört"]
---
beni bağla  
ağustos ortasında\
yuvasız karınca olmadığıma

ölecekmişim gibi bakma\
yazarken aldırmıyorum hala\
elimden sızan kana

seni bağla\
betonarme bir aşkın\
tuzlu sıvası olmadığına

bizi bağla\
tüm bağlaçlarla

basarak gerçeğin yakıcı notasına\
içini ferah tut dışını da
