---
title: "papatya-özge dirik"
slug: "papatya-özge.dirik"
tags: ["şiir", "özge dirik","sayı:dört"]
---
Zamansızlığımdandır güzelliğim.  
Yol kenarını mesken tutan papatyalar,\
kurtaramazlar canlarını,\
dikkatli çocukların tutkularından.

Bütün yapraklarım "sevmiyor" diye,\
ucuz bir hediye olamam gerçi,\
ama bilinir ki;\
ne zaman bir çiçek dalında kurusa,\
bir sevgili daha çok üzülür.

Yüzünü görünce onun,\
ne de çok isterdim incinmesin.\
Benden önce sen ispiyonlasaydın keşke\
başka bir adama harcadığın sevgini.

Kırmızıyı esirgemeyen çay bardaklarının\
ince bellerine dayanamadan,\
beni de aldatıyordur belki,\
sevinince terleyen parmakların.

Şubat 2002

![birden fazla gemi](/img/4.19.jpg)

