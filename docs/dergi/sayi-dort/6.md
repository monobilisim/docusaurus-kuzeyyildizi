---
title: "o'ymuş adına aşk denen - tekin gönenç"
slug: "oymus.adina.ask.denen-tekin.gönenc"
tags: ["şiir", "tekin gönenç","sayı:dört"]
---
benim bir yalnızlıktan ötekine\
sonu gelmez sokaklar döşediğim günler\
meğer o'ymuş\
ürkek adımlarıyla ardımdan gelen

geçip karşısına içimdeki çocuğun\
olur olmaz masallar söylerken\
bilsem\
ne olur beni de yangınına ekle\
der miydim hiç

mırıltılarla tırmanırken gecelerime\
nasıl da anlamamışım\
o'ymuş adına aşk denen

biz şimdi onunla\
devrildi devrilecek bir ağacın\
nice ölümlere aday\
iki dalıyız

artık kimseler sokulamıyor yanımıza\
pür telaş bir çocuk sesinden\
ve şiirden başka
