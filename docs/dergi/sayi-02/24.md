---
title: "bahar sıkıntısı - vedat kamer"
slug: "bahar-sıkıntısı-vedat-kamer"
tags: ["şiir","vedat kamer","sayı:iki"]
---

baharda yalnızlık gibiydi  
yağan dolu gönlüme  
şimdi sadece biz olurduk  
nisan yağmurunda sahilde  
ıslanırdık ıslanırdık  
                       birlikte

yalnız bir adaya  
hırçın dalgaları vurur ihanetin  
ışık yok gecede  
sen yoksun yine  
bahar aldatıyor ikimizi de

yağmura dönüşmüş gözyaşlarım  
rüzgârla uzaklara  
                  uzaklara  
gözlerinin ışığıyla kurur  
düşlerim haziranda

aklımdaydı ayrılık  
nisan geceleri gibi  
neydi yaz çocuğunun  
bahardan çektiği

![ağaçvedeniz](/img/ky02_32b_zaferyalcinpinar.jpg)
