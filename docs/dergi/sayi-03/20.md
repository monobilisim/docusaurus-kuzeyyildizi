---
title: "dağıtma saçlarını denizin - perihan yakar"
slug: "dagitma.saclarini.denizin-perihan.yakar"
tags: ["şiir","pehlivan yakar","sayı: üç"]
---
Bana hüznü getirip bu sonbaharda    
Dağıtma saçlarını denizin  
Yeni onardım dağılan yelkenlerini  
Şarapla sarhoş teknenin

Teni ipek çarşaf gibiydi bir zaman  
Kadırgaları durgun  
Ne zaman vursam kendimi koyaklarına  
İçimi yalardı yeşille şıvgına kalkmış dokunuşu suyunun

Sonra tufandı  
Deliren dalgalarında yabancı korsanlar vardı  
Ne kısa sürdü ne uzun

Bana hüznü getirip bu sonbaharda  
Dağıtma saçlarını denizin  
Kaybolduğum koyaklarında  
Korsan tuzaklarından uzak  
Dil dile  
Minik martılar sevişiyordur şimdi  
Geceleyin


![bulut](/img/ky03_19b.jpg)