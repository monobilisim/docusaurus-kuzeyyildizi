---
title: "oyala - emrah altınok"
slug: "oyala-emrah.altinok"
tags: ["şiir","emrah altınok","sayı: üç"]
---
Pencereni aç.    
Bu gece üşü benim için.  
Rüzgârın içinden sesleniyorum,  
sesim ay ışığı.

Kapın çalmayacak bugün.  
Kalkamadığın yatağının  
en sıcak boşluğuyum.  
Al beni odana.

Sana bütün arabeskliğimle  
gelmeliyim, anlayacaksın.  
Bu gece sesimi şiire gömdüm,  
tozunu aldım imgelerimin.

Pencereni aç,  
perdeni arala,  
arada bir defterini karala,  
bu aşk en dağınık karyolada,  
yaz hepsini bir bir,  
gerçeği bugün oyala.
