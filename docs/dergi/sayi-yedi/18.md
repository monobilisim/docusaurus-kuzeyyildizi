---
title: "zaman aşan sevgiler - sedat demirkaya"
slug: "zaman.asan.sevgiler-sedat.demirkaya"
tags: ["şiir","sedat demirkaya","sayı: yedi"]


---
1\. hayır eski zamanlar

bulutlara aldan aldanırsan\
ada her yandan yeni rüzgârlar alır\
balıkçı takaları bir gider bin gelir\
karanfilli balıklar takılır ağına

fısıltın yankılanır gecenin kulaklarında\
derman damıtırsın gökkuşağından bir sabah\
bir elinde su, bir yanın ışık\
öylece durursun insanlık sokağında

2. bugün

babaların sevgisi ekmeğe döndü\
yıldızlar düşerken akşam sofralarına\
okul yollarına çocuklar koşar uykusuz\
aşk şarap veda etti ekmek kavgalarına

3\. gelecek zamanlar

dooost, dost!\
mavilerdi sevdiğin kaçış kapısı bir zamanlar\
allara kulak verişin mazi oldu\
pullara dikme gözün dost

haşhaş tarlalarında oynaşır tarla kuşları\
izin kalmadı kara toprakta, muradın\
eski havalar düştükçe yadına\
içi yanar şimdi di'li zamanların

sen\
minik ellerine sığmaz sevgileri deren\
ve şimdi gözlerinde yaş\
günahsız ömrüne af dileyen çocuk\
öperim gözlerinden

masallarda şimdi miş'li zamanlar

sarsıldıkça yalan derinden\
bugün çukurunu doldurdukça\
gözün kese dost yarınları\
geçmişte bırak çürükleri daim\
sen erişilmeze uzat ellerini\
çünkü\
yaşamın özü\
yeni sevdalarda gizli


![pencere](/img/ky07_26_gurtugpeker.jpg)