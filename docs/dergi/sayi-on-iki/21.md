---
title: "g(ece) - selçuk erat"
slug: "gece-selcuk.erat"
tags: ["şiir","selçuk erat","sayu: on iki"]

---

I

g(ece);\
büyük bir kaygıyla,\
yüzeyinden kayıp giden çocukları\
yitireceğini sanıyor.\
kim bilir,\
yıldızlara o yüzden;\
          'yere inip aydınlatın toprağı,\
          çakıllar minik ayakları kanatmasın!'\
demişti.

 

II

irinim el yakar,\
ten kavurur,\
acı verir.

çağların ötesinden haberci\
iki sözcükten mülhem kitap yazmıştır\
kapağında göz;\
          çoğu an düşlerimde görünen\
          dokunurum, uzaklaşır\
          derinlerden ses\
          'temizlen' diye içime\
          kordan öte bir kor düşürür\
nasıl bakar!\
ne bakış ki ruhumdan,\
kanlı tortular dökülür...
