---
title: "köhnemiş evlerin çürüyen anılarında - gökçen göksal"
slug: "kohnemis.evlerin.curuyen.anilarinda-gokcen.goksal"
tags: ["şiir", "gökçen göksal","sayı:beş"]
---

Süprüntü ihtişamların kısırlığına yaslanan irkilmeler

savrulurken etrafta

Vadesi dolan küçük bir ateş topunun,

askıntı olduğu urganın çapı dolanıyor

Düşük oktavlı ahlaksızlıkların eteklerine

Uzatıldıkça aldığım,\
Ayak diretmelerin büyüttüğü çift renkli bir dua\
Gecelerimi pay ettiğim yalnızlığımın kambur sırtlı nefesi.

Ayrıntılara bölünen şefkatimin acınası sefaleti,\
Nikâh kıyarken, iki bilinmeyenli bir denklemin paydalarına\
Ağırlığınca derin bir gökyüzü tecavüz ediyor

Şehrin taşınırlığına muhtaç mahallelerine

Bir sis oyunu bu belleğimize kazıdığımız\
Arkesilaos'un şiirlerinden artakalan tiranlığın önlenemez yükselişi

Ve Atlantis!\
Sonsuzluğun yakıcılığına atılan bir denizci düğümü.



![ev](/img/ev.jpg)




