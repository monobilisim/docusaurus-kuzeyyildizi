---
title: "bir haziran umudu ve ağustos çöküntüsü - fatih özcan"
slug: "bir.haziran.umudu.ve.agustos.cokuntusu-fatih.ozcan"
tags: ["şiir", "fatih özcan","sayı:beş"]
---

Ben ellerini düşlerken dingin bir deniz gibi  
ellerimde\
ve seyrederken\
sis saçlarında sessiz bir ormanı

bugün de ağlayarak döndüm\
gözlerinden\
çünkü bir düşken\
o yağmurlu haziran kadar seni gördüğüm ilk\
ve gözlerin o dalgalı kıyı kadar masumken

şimdi bir yabancısın\
utancım, kahrım ve firarım kadar\
seni her görüşte boğazıma akan acı zehir\
kollarında kaybolduğum bu şehir\
ve ağustos böceklerinin ötüşüne inat\
sessiz direnişin kadar

şimdi dönemecinde vazgeçmelerin\
sensizliğin uçurum akşamlarında\
şu asi yüreğime\
acılar süitinden bir şiir çalıyorum

sabah seyreder gibi şehri camın ardından\
tek yönlü bir anlaşma içindeyiz\
sen susuyorsun ben susuz yaşıyorum

yadırgadığın öğlen ölümleri gibi\
tek kanatlı özlemlerin göçtüğü mevsim\
daha acı daha kurak\
çaldığım şiir ve susuzluğumdan

bekliyorum\
tek taraflı sükûnet içinde\
ve dumansız sevda ateşinde\
ölümünü\
annesi karşılıksız sevdalara gebe şair
