---
title: "son umut - polat onat"
slug: "son.umut-polat.onat"
tags: ["şiir", "polat onat","sayı:beş"]
---

uykunun sınırları silikleşiyor zihnimde  
zamanla zindanımda birikiyor yalnızlık\
usulca elimi tutuyor gölgem\
demirden şiirle örülmüş\
paslı parmaklıklar ardında.

çiçekler büyürdü her bebek nasıl büyürse\
bazı insanları küçültürdü akışkan zaman\
durduğu yerde duruyordur bütün kayalar\
yaşardım sürekli yaşayacağımı sanarak\
ve kocaman sevdalanırdım kötü kızlara\
bu hücreye hapsedilmeden önce.

uzaklarda bir yerde havai fişekler atılıyordur\
kırmızı yeşil coşkuyla gökyüzünde\
yağmurun yıkadığı caddelerde\
sabahçı kahvelerde tazelerken bir kez daha.

bu en güzel cinnet sabahında\
umut devam edecek tüm insanlarda\
ben ölene kadar.
