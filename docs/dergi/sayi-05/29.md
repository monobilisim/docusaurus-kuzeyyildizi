---
title: "ruhun teknolojisi - erkut tokman"
slug: "ruhun.teknolojisi-erkut.tokman"
tags: ["şiir", "erkut tokman","sayı:beş"]
---

İnsanlar boş hayaller peşinde «Zaman makinesiymiş!»  
Zaman içimizde bizim, sonsuza uzayıp gidiyor işte...\
Teknoloji bir ütopya şimdilik, zamanda yolculuk için\
Ben sadece şunu söylüyorum:\
Teknoloji insanın ruhudur ve ruh her yerde;\
Geçmişte ve gelecekte\
Utandırır bir gün bizi bu gözler gördükleri için\
Canavarlaşır «Teknoloji»\
Yer, bitirir, kemirir insanlaşmaya çalışan bir yapıyı\
Oysa biz zaten insanız, değil mi?\
Zamanı düşünüyorum şimdi Beyoğlu'nda\
Yaşıyorum geçmişi doyasıya\
Bir handa, bir duvarda, bir insanda\
Düşünüyorum o an teknoloji bunları yok edecek mi diye?\
Öyleyse, ama niye?\
Unutmalı mı geleceği yaratan geçmişi\
İşte bütün bir tarih duruyor önümüzde zamanda yolculuk için\
Yürüyorum zamanın içinden Beyoğlu'na\
Elimde tutuyorum geçmişi; yürüyoruz birlikte\
Yaşıyoruz her an geçmişte ve gelecekte\
Ruh yaratsın diye «Teknoloji» düşüncede.




![elgibiagacdali](/img/elgibiagacdali.jpg)

