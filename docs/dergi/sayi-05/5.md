---
title: "müjde - ibrahim berber"
slug: "mujde-ibrahim.berber"
tags: ["şiir", "ibrahim berber","sayı:beş"]
---

Dışarıda kurtlar kuşlar uyudu,  
Gece ki, zifiri katran bir gece,\
Gece ki, bilmiyor sana sevdamı,\
Asılıp duruyor kirpiklerime,\
Aklım gözlerime uyuma diyor,\
Gözlerim cevapsız dalıp gidiyor,\
Sözde yollardasın, sen geliyorsun...

Nihayet hasretin baskın çıkıyor,\
Sabahı sevinçle selamlıyorum,\
Elimde bir kitap, çay demliyorum,\
Radyoda hafif bir müzik çalıyor,\
Dalıp gidiyorum eski günlere,\
O günler ne kadar güzel günlerdi,\
Nasıl sevdiğimi sen biliyorsun...

Nicedir unuttum gamı, tasayı,\
İçim ürperiyor, seviniyorum,\
Bahçede küpeli, şebboy kokusu,\
Gökte avare bir bulut geziyor,\
Üç kere çalıyor kapının zili,\
Bir uzun ayrılık nihayet bitti,\
Ben şaşırıyorum, sen gülüyorsun...


