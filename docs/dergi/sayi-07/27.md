---
title: "siyah simsiyah - ali murat ırat"
slug: "siyah.simsiyah-ali.murat.irat"
tags: ["şiir","ali murat ırat","sayı: yedi"]

---
sustu sesler...    
önce karanlık bir ormanın ilk fısıltılarını dinler gibi...  
ve şehre bir yağmurun ilk damlaları düşerken...  
ortasında erdemli kentlerin  
bir park yerinde tecavüze uğrayan bir kadının ağzından sustu sesler  
önce çığı besledi  
sonra  
bir çığın düştüğü yer gibi gömüldü sulara  
ses oldu...  
çığlık sustu...  
aşk küstü...  
sus-tu sesler.  
bir kentin orta yerinde  
bir kadın çığlığında dahi ağlamak olmadı.
