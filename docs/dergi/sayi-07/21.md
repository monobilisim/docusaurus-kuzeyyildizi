---
title: "yollar fasılası - ilker balkan"
slug: "yollar.fasilasi-ilker.balkan"
tags: ["şiir","ilker balkan","sayı: yedi"]
---
Çırpınıp kalesinde kalışın    
Acımanın ve  
Esaretinde güzel gözlü  
Al yanaklı bir yıldızın  
Takılınca soruldu bana

Akşam?  
        Kaç fasıl sonrasızlık içtin sen?

Akşam?  
        Dediler:  
                Pare pare salınır ölüm...

Yavaş gel, dediler:

        Tıkanır yollar burada  
                Uzar ağıtlar;

Dediler:

Vakit yok ağlamaya  
Sen git,  
O...

«O» dedim:

«O nasıl olsa gelir!»  
dediler.

Ben hep bekledim;  
Onlar hiç gelmediler:

Yollar, dedim:  
Gittim ve bittiler
