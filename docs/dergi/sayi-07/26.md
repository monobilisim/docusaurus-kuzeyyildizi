---
title: "yalansız aşkların dolmuşu - tolga yıldız"
slug: "yalansiz.asklarin.dolmusu-tolga.yildiz"
tags: ["şiir","tolga yıldız","sayı: yedi"]


---
nasıl bilecektim beklemenin kaderim olduğunu  \
gördünüz elim kolum bağlı söndü gençliğim\
nihilist sancılardan sonra kabul ettim tutsaklığı

o zamanlar tuhaf yağmurlar biriktirirdim\
heyelan gibi bir serüven kopardı içimden\
ayılınca anlardım babamdan utandığımı

beklemelisin ama esrarsız ve riyasız günleri\
yalansız aşkların dolmuşu olmalısın derdim

ocak 2002
