---
title: "ikincil ruhla pisuar buluşmaları - 6 - özge dirik"
slug: "ikincil.ruhla.pisuar.bulusmalari-6-ozge.dirik"
tags: ["şiir", "özge dirik","sayı:on"]
---

bazen dur.  
jüriye mastürbasyon yaparcasına savunduğun şeyleri savur.\
beynini şehvet kemirirken, bacak aranı örümcek ağlarının istila etmesi
neyi doyurur?\
öfkeyle yaşamayı öğren.\
er ya da geç akrep yavrularının meskeni olacak göz çukurların;\
«gözüm gözüm, güzel gözüm» diye mırıldanarak şakalaşacaklar içinde, o
saydam yargıçlar eriyince.

bazen dur.\
acının huyunu bezen.\
bir düş ezberle kendine.\
her değerlendirdiğin fırsat bir içimlik satışıdır içinin.\
hem düşün;\
gördüğü ilk vapura aşkını yamayan yunus, ne yaman bir yunus olur ki,
zaten herkesçe bilinir; sözlükte anadan sonra yar gelir, çokça sayfa
geçilmiştir ki, geriye dönüş ne mümkündür...

söylemeli miyim bilmem, ama\
bazen durma.\
tren hangi hızla yaklaşırsa yaklaşsın, raylarda güle oynaya ağlayan
çocuğu --ki o çocuk hayalin bile olsa-- kurtarmaya çalış. Bunu göze
alamamıştı annem benim.\
O an birden büyüdüm, kilometrelerce ıradım.\
Ardımdan dünyanın tüm raylarına adım boyu gözyaşı döktü.

Hayali olan çocuğu değil, tren idi çünkü.



![cocuk](/img/cocuk.jpg)

