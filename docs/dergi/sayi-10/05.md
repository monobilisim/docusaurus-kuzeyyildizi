---
title: "serin - sonat kış"
slug: "serin-sonat.kis"
tags: ["şiir", "sonat kış","sayı:on"]
---

Gözetleyicilerin gözlerinde  
aramadan bulmanın sıkıntısı var.\
Çatı sakinleri bu gece tedirgin;\
onların gözlerindeyse uçuş\
yasağına tepki var. Travma\
izleri dalgalara\
saklanmış. Kıyıdan açılan çocuk\
rahatlığını pas kokulu salıncakta unutmuş.\
Kadran çığlık atar: son dümen değişimi!\
Ucuna bir çapa bağladığım misinamı\
aramak için ne zaman elimi suya daldırsam\
solgun yosunlar elime dolanır.\
Kadran ilk kez emreder: giyin!\
Demektir ki,\
çıplak dolaşma günleri geride kalmıştır\
ve sabah serinliği bazen\
bir fısıltıdan fazlasıdır.
