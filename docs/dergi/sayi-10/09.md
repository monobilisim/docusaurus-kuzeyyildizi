---
title: "yazgılar - kostas varnalis (çev: bahar mucuk)"
slug: "yazgilar-kostas.varnalis.cev.bahar.mucuk"
tags: ["şiir", "kostas varnalis-bahar mucuk","sayı:on"]
---

Bodrumdaki tavernada,  
sigara dumanları ve küfürler arasında,\
yukarıda laternanın tiz sesi\
bütün arkadaşlar içtik dün,\
dün, bütün akşamlar gibi,\
acıları unutalım diye.

Biri diğerinin yanında sıkılıyor\
ve ara sıra yere tükürüyordu,\
Ah! Ne büyük bir acıdır\
hayatın yükü...\
Akıl çile çektiği sürece\
hatırlamıyor beyaz bir günü...

Güneş ve firuze deniz\
ve sefih gökyüzünün derinliği,\
Ah! Sarı şeffaflığı şafağın,\
günbatımının karanfilleri,\
uzağımızda yanıp sönüyorsunuz,\
giremeden kalbimize!

Birinin babası on yıldır\
kötürüm -- aynı hortlak,\
diğerinin karısının günleri yaz\
eriyor evde veremden,\
Mazis'in oğlu Palamidi'de hapiste,\
Yavis'in kızı Gazi'de genelevde.

-- Çarpık kaderimizin suçu!\
-- Bizden nefret eden Tanrı'nın suçu!\
-- Tehlikeli fikirlerimizin suçu!\
-- Hepsinden önce şarabın suçu!\
«Suçlu kim? Suçlu kim?..» Henüz\
hiçbir ağız bulup söyleyemedi.

Bu yüzden, karanlık tavernada\
boynu bükük içeriz daima,\
her topuk solucanlar gibi\
ezer bizi nerede bulsa:\
korkak, talihsiz ve kararsız...\
Bekliyoruz, belki de, bir mucizeyi.
