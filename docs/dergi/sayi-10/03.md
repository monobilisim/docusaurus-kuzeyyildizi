---
title: "soğuk bir kış gecesinde aşk üçlemesi - özgün ulusoy"
slug: "soguk.bir.kis.gecesinde.ask.uclemesi-ozgun.ulusoy"
tags: ["şiir", "özgün ulusoy","sayı:on"]
---

(Düş)

boş sokaklara şiirler haykırırdık  
gece üşürdü muhakkak\
sen üşürdün, çocuklar ve kediler üşürdü\
mısraları sürtüp ateş yakmasak

(Düş'e Özlem)

uyakları fısıldayacağım seni anlatan\
biliyorum utanacak kış sokakları şehrin\
oysa düşler evcilleşti, kediler bitti çoktan\
yalnızlık ve gece ve şiirler, sarılmaktalar soğuktan

(Seni Seviyorum)

tam şimdi çık karşıma kapattım gözlerimi\
buz kesmiş düşlerimi sunacağım sana\
sendeki mısraları getir ısıtalım geceyi\
dilinin ucunda olmalılar, dudağında ya da

tam şimdi çık karşıma kapattım gözlerimi\
dondurma bile yeriz sonra uyuyan gecenin ardından\
bozdum yeminimi başka çarem kalmadı\
hiçbir şey tutuşmuyor ıslak mısralardan...
