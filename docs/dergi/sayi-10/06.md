---
title: "su sesleri - halim yazıcı"
slug: "su.sesleri-halim.yazici"
tags: ["şiir", "halim yazici","sayı:on"]
---

yağmurun kaytanı hey yağmurun kaytanı  
dünyayı al menekşe çocuk gözlerinle

sicim olup topaç çevirme\
su gölgesiyle büyür büyürse

bildiğin ne varsa akıp gider karışır denizlere\
bunu ne ustalar anlatır ne kürekleri mahkûmların

duru göğsüyle kucaklar deli nehirleri\
anıları saklarken göğsünde su sesleri

-- su sesleri hey su sesleri\
anılarımı yazsam üstüne\
saklar mısın ölümleri\
su sesleri hey su sesleri.
