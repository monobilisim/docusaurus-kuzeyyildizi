---
title: "hangisi? - aziz kemal hızıroğlu"
slug: "hangisi-aziz-kemal-hızıroğlu"
tags: ["şiir","aziz kemakl hızıroğlu","sayı:altı"]

---

*kadın mı ağladı  
adam mı kadının içinden*

kadın mı öptü tanımsızlığı  
adam mı emdi anlamsız

kadın mı aktı lav gibi  
adam mı kurcaladı yanardağı

kadın mı nakışladı ormanı  
adam mı düşürdü son yaprağını

kadın mı taşıdı kıvılcımı  
adam mı göverdi sil baştan

kadın mı koktu durmadan  
adam mı suladı gül ağacını

kadın mı açtı kuyularını  
adam mı zorladı çıkrıkları

kadın mı törpüledi geceyi  
adam mı kesti korkudan

*kadın mı sürdürdü ağlamayı  
adam mı kadının içinden*

