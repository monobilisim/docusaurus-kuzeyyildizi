---
title: "hüzünlü şiirler / 5 - nurullah can"
slug: "hüzünlü-şiirler-5-nurullah-can"
tags: ["şiir","nurullah can","sayı:altı"]
---

Erken ölmeliydim ben  
Üç şiir yazsam yeterdi  
Cenazem rüzgârlı bir günde kalkmalı  
Mezarım çıplak bir tepede olmalıydı

Erken ölmeliydim ben  
Bir korsanın ömrü kadar  
Fırtınalı gecede hayalet şatosunda  
Korkunç bir çığlığın yankısı kadar

Erken ölmeliydim ben  
Bu yüzden kıskanırdım işte  
Gece kelebeklerini ateşböceklerini  
Onlar gibi yansaydım ateşler içinde

Çok erken öldüm ben  
Çocuktum ilk kez sinemaya gitmiştim  
James Dean Yılmaz Güney genç askerler  
Film bitmiş herkes çıkmış ölmüşüm ben

Kadıköy - 2000

![camdakiçocuk](/img/ky06_02_tayfunisildar.jpg)
