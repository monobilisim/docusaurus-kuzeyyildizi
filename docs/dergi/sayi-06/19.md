---
title: "iç dökmeleri - kemal gündüzalp"
slug: "iç-dökmeleri-kemal-gündüzalp"
tags: ["şiir","kemal gündüzalp","sayı:altı"]
---

Renkli ve siyah beyaz  
yine kan gördüm düşümde.

Ağladım, ağladım, ağladım  
yalnızım:  
Dört yanım dağdan duvar  
duvar aşılır, sınırlar da  
kanlı bir düş olursa dünya  
kanlı bir toprak  
kanlı bir yurt  
kanla kurulur mu bir ülke?

Bir destana yazılır adım:  
Adım ki, yurtsuzluğuma eş  
adım ki, adsızlığıma kardeş  
kardeşim!  
Yalnızım, yalnızım, yalnızım  
ey dünyanın çiçekleri... ya siz?

