---
title: "[isimsiz] - yusuf tahir" 
slug: "isimsiz-yusuf tahir"
tags: ["şiir","yusuf tahir","sayı:altı"]

---
Damal'ın bebek yüzlü bebekleri bebek yapıyor  
Mevsiminde olmuyor meyveleri Pülümür'ün  
Bir keçi sağılıyor bütün bereketiyle  
Bebek yüzlü kadınlar bebek yapıyor

Siyah kıl çadırında Ağrı'nın  
Rüyalar sevişiyor her akşam  
Direkli peştamalını savuruyor  
Yeni regl olmuş kız  
Posbıyıklı kıl çadırda ağzı sulanır ağanın  
Ak güvercinin erik memelerinden  
Süt damlar tez zamanda.

Her bahar akşamlarında  
Koyun kokulu sevişmeler yaşanır, habersiz dağlarında Anadolu'nun  
Bebek yaparlar elleriyle Damal'ın bebekleri  
Tanrıya şükür eder başka dünyaları görmeyen nine  
Çalım satar direkli peştamalı ile yeni regl olmuş kız  
Rüyalarını savurur yurdun unutulmuş adreslerinde  
Yıldız olup bodrumun üstüne yağsın diye.

Temmuz 2002

![yaşlıkadın](/img/ky06_07_tayfunisildar.jpg)
