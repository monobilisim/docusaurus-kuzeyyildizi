---
title: "sivil muhafız kurşunu - veysel erol"
slug: "sivil.muhafiz.kursunu-veysel.erol"
tags: ["şiir", "veysel erol","sayı:on"]
---

el edince siz en sevdiğim şarkılardan seslendiniz\
çingene romansı güllerin ağzıyla yıkanıp gelmiştiniz

hangi sözcüğün hatırını sorsam sizdiniz, bin bir şikâyet\
evlerin tecrit köşesiydiniz, anlatamam\
olağanın dağlarında lorca papatyaları: seviyor--seviyor

aşağısı fazlaca kalabalık ve doğaüstü, bir anlam\
küresel sığıntılara karşı, tekdüze\
intiharlara karşı, fişlenmiş yapraklara\
arap büyülerine karşı, hisar kulesi\
kendi güçsüzlüğüne karşı, yıkıldı yıkılacak\
üstün kalabalığına karşı

bir devrim boyu simonov şarabından içtim\
anılarda rusya pek soğuk\
anlatır mı size evliya kedilerim\
beklemek sultan camisinden de boğuk

el edince siz en sevdiğim şarkılardan seslendiniz\
bir devrim boyu tüm zamanlara karşı\
çingene romansı güllerin ağzıyla yıkanıp gelmiştiniz\
sivil muhafız kurşununa doğru



![ucurumunkiyisinda](/img/10_8.jpg)

