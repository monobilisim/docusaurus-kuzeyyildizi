---
title: "manolya mezarlığı - ayten çolakoğlu"
slug: "manolya.mezarligi-ayten.colakoglu"
tags: ["şiir", "ayten çolakoğlu","sayı:on"]
---

kâğıt kadehlere döküldü keskin bir parfüm kokusu\
seramik bebeklerim gözyaşı döktü dantellerinden\
yastığımdaki cam güvercin uyandı esneyerek

şimdi içim sonsuz bir manolya mezarlığı

rugan pabuçlarımın kırmızısı kırıldı\
pembe sayfalı hatıra defterimdeki prens alev aldı\
çocukluğum, uzayan parmaklarım, tüller ve küf

her çiçeğin ölümü bir zalimin parmak ucundadır!..
