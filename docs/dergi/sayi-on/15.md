---
title: "yüz yalnızlık şiiri - polat onat"
slug: "yuz.yalnizlik.siiri-polat.onat"
tags: ["şiir", "polat onat","sayı:on"]
---

38.\
ışık, yanınca karanlığa kaçıştı kelimelerim\
dengesiz! yansıdı duvara uzaklaşan günün dumanı\
temizlenirken mezbahadaki kan lekeleri\
fısıldadılar: var mı daha güzeli? acıdan\
sendeleyerek yere düştü camı tıklatışın\
eski bir uskumru kafasını sallıyor geceye,\
yüzünün içindeydi yanakların. söz veriyorum. itirazlar

39.\
gerçek hayattaydık / yolun siyah çölünde\
unutamadığın anılar; olmamış şeyler yani\
sıkıntı. duymayalım yazgımızdır ömrün sonuna dek yaşamak\
hep acemi! bir şair kadar iyi hazırlandım ölüme,\
sabahın dişlerini etimde duyunca\
anlıyorum beni hiç sevmediğinizi.\
bir yürek gibi dalgalanıyordu ipteki çamaşırlar

40.\
keder eşlik etti bulutlara duymak için\
sabahçı kahvesini. dağıtmış izmaritler şafakta\
seyrediyor özlemle can simidini vapurdaki simitçi,\
antika bir çıngırak kadar sivrilen susku...\
şiirin tehlikeli olduğuna inananlar!\
belki bu kurtuluş. biliyorsun (anlatmak\
damla damla inceliyor) şakağıma dayalı o sustalı tüfek

41.\
her üzerinden geçenden bir parça ‹şey› koparıyordu sokak\
hassasmış gülümsemenin tanımsız ayarı\
çözümü biliyorsun / ikinci yarısı senenin\
bitecek. ayrıldık poz vererek görünmez fotoğrafçıya\
çıkardım yüzüğümüzü ve çırılçıplak kaldım üstümdeki giysilerle\
paramparça, bir gemi yüzecek yatağında\
dün gece huzuru gördüm. mutluluğa benzemiyor

42.\
çocukluğumda kullandığım yara, kucakladığın şefkatsiz\
o her şeyin üstünde - geçmişi kırmıştı\
öyle geçti saati olmanın. yaşanmayanla paylaşılıp\
şüpheyi uzaklaştıkça çoğaltır konuşulan\
kulak duyma diye kapatılmış sen ne dersen de:\
aşk bir balyoz gibi dağıtır kafataslarını\
hem zaten bahsettiğim kadar zor değil ölüm.
