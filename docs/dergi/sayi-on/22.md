---
title: "48 saat - salih aydemir"
slug: "48.saat-salih.aydemir"
tags: ["şiir", "salih aydemir","sayı:on"]
---

*içimin günlerine*

dün ve yarın ama bugün yok

sonsuz bir karanlık geçti önümden\
yağmacı gündüz\
saldırgan gece

sessizlik ve uzaklık\
kış bulutları taşıyor aklının yarasına\
zamana karşı eskiyor sözcükler

dudaklarımda yırtılan dilin için\
hamal arıyorum dizelere

 

acıya başlanmalı bir yerden\
nasıl olsa\
borç taşıyoruz yalnızlıklara

ruhum isyana üzgün

açık bırakılmışsa ölüdür zaman

mevsimi biten dalar rüyalara\
öylesine uzun öylesine başlangıç\
boş uykular için eskitmeliyim yaralarımı\
kuma sokmalıyım sesimi\
eksilmeliyim\
ama bugün yok

ama\
sonra başka türlü unutacağım seni
