---
title: "la loba - derya önder"
slug: "la.loba-derya.onder"
tags: ["şiir", "derya önder","sayı:on"]
---

deşilmiş düşlerin arasında\
şarkı söyleniyor kemiklere:

kendinden çıkıp evine dönmeyen\
yaşlı kurt, yaşlı kadın\
nerede\
dokunmuş ipeği gecelerin

kime sorsam\
kendime mi\
hangi gemiydi geçen suları kirletmeden

sızlıyor göğsümün dokuz yarası\
çok uzun bu sessizlik\
ve gidişi kuşların

kime sorsam\
dilimi bağlıyorlar\
la loba



![kadin](/img/10_12.jpg)
