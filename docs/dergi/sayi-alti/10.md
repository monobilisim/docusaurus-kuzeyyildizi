---
title: "lahit - mustafa altay sönmez"
slug: "lahit-mustafa-altay-sönmez"
tags: ["şiir","mustafa altay sönmez","sayı:altı"]
---

Duru sularında dirilt beni, gökyüzü için bir anlam belirtelim\
ne varsa açıktır insana, kanatlarını kalbi yolundan geçirmiş\
          kuşlar için bir anlam belirtelim.

Bir kadın çizelim, bir kadın ve ayaklarına sarmaşık dolanmış\
          tüm kadınların en yalnızını\
yatık kitabeler üstüne düştükçe o kadın perçemi,\
bir kadın çizelim ve bir adam, boynuna rüzgâr\
          bağlanmışların en yalnızını.

Duru sularında dirilt beni, kanatlarını kalbi yolundan geçirmiş\
          kuşlar için bir anlam belirtelim.

![yaslikadin](/img/ky06_15_tayfunisildar.jpg)
