---
title: "şıpıdık - turgut toygar"
slug: "şıpıdık-turgut-toygar"
tags: ["şiir","turgut toygar","sayı:altı"]
---

Penceremin pervazında bir menekşe\
Sizden iyi olmasın\
Üç mavi açıyor kahkahalarla\
Ne zaman geçse sokaktan\
çocuk terlikleriyle şıpıdık

Yani siz geçseniz ne olur\
Geçmeseniz ne\
İşte o menekşe\
Sizden iyi olmasın\
Üçe kadar saymayı biliyor\
Bir de o çocuğu şıpıdık

Kulağınızı yanaştırırsanız\
Duyarsınız\
Gözbebeklerini sayıyor\
O çocuğun şıpıdık

İşte o menekşe\
Sizden iyi olmasın\
Bir de o çocuk\
Terlikleriyle şıpıdık

![penceredekicocuklar](/img/ky06_16_tayfunisildar.jpg)


