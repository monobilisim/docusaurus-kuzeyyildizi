---
title: "[isimsiz] - derya önder"
sugle:  "derya.onder"
tags: ["şiir","derya önder","sayı: on iki"]
---
kaç yaprak dökülünce    
bir ağaç ölür

o kadar döküldüm içime

eski sıcak sarılar  
ve yılda bir açar çiçeği  
hatırlar beni, güzler unutur  
sen derim esen rüzgâra  
susar şarkısı, üzülürüz  
ama kaç yaprak diyorum  
dökülünce bir ağaçtan  
ben olur

boşluğa sorular bıraktım  
geri geldiler  
sen kim  
sende ne toprağı küstüren  
bilemedim

ama kaç yaprak diyorum dökülünce  
ölürüm ben  
sular ölür  
bir dalga gelip vurur kalbime  
sabaha az kala

vurulurum  
saat durmadan önce

ama kaç yaprak diyorum dökülünce  
ölür bir iç


![kuruağaç](/img/ky12_05.jpg)