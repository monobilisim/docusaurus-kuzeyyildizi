---
title: "pygmalion kompleksi - kıvanç nalca"
slug: "pygmalion.kompleksi-kivanc.nalca"
tags: ["şiir","kıvanç nalca","sayı: on iki"]


---
Taştı    
yaşlı kış şarkılarından şarapsızlığım  
Bu şehir de eskidi  
Aslında şarap değil taştı nedeni  
kırıştırmamızın  
Kilitli melek inlediğinde  
zemberek boşanır sandım  
Keski  
-eskiden gördüğüm bir filmdeki gibi-  
İlk damla ılık akamadan  
sancılı sığındığında ensene  
sol omzun  
taş kabuktan  
taştı  
Peşindeki kuşları sihir sayarsam  
koşmak hiç de yormuyor beni
