---
title: "karanlığın anlattıklarından - ilker gören"
slug: "karanligin.anlattiklarindan-ilker.goren"
tags: ["şiir","ilker gören","sayu: on iki"]
---
1.   yaşamın yalınkat bir donla sokağa çıkmasının ardındaki gerçek
herkesi ilgilendiriyordu aslında.    
2.   isyanın soluk almadığı ortamlarda aşk keskin bir nişancı oluyordu.  
3.   suçluların aklanmadığı bir mevsimde insanlar yağmuru kırmızı
eldivenlerle bekliyordu.  
4.   herhangi bir insan değildi yaşam silviya saçlarını tararken.  
5.   suçlanmak ile aklanmak arasında ölen insanların hikâyesiydi
fenomen.  
6.   adını anma katilliğin.çünkü sen bakır kaplı çanaklardan su içerken
yaşam sırıtıyordu geleceğe.  
7.   aslında kimin hikâyesi kime anlatılırsa anlatılsın hep aynı yüz
aynadan dışarı çıkacaktır çıplak.  
8.   insanlığın geçmişi incelendiğinde soytarılar aşktan yana en önce
gelen gülmelerdir.  
9.   paranın ve aşkın yüzyılını anlayan insanların dergâhında konuştum
durdum mutlulukla.  
10. hikâyelerini az bir paraya satan insanların savaşıydı serçelerin
kanatlarının kırıldığı.  
11. adamın acınan bir yalnızlığı vardı.  
12. sonra sen yaşamın insanı kalbinden bıçakladığı zamanlarda aşkı
küstürüyorsan dünyadan yana bir şeyleri ıskalamadan sevmelisin
yıllarca.  
13. rol yapma mutluluk bir soytarının elinden geldiğinde.  
14. adamın yalnızlığının dünyayı ağlattığı bir mevsimdeydi yağmurların
aniden çekip gidişi.  
15. kentin lanetlenen kesimlerinde çocuklar gökyüzüne kurşun sıkmayı bir
bilgeden öğrenmişlerdir.  
16. şimdiye dek hiçbir aşkın lanetlenmediğini söylüyor parklar.  
17. adamın cebi delik yalnızlığında bir başka adam kendini
suçlar yaşama.


![sandal](/img/ky12_30.jpg)