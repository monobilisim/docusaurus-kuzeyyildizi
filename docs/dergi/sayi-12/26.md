---
title: "deniz kızı - volkan hacıoğlu"
slug: "deniz.kizi-volkan.hacioglu"
tags: ["şiir","volkan hacıoğlu","sayı: on iki"]
---
esmesin bulutları üşüten rüzgâr    
sularını savurmasın uzaklara anıların  
mavi özgürlüğü yaşayan zaman  
yalnızlığın yandığı yıldıza yakın

Deniz Kızı yok ki karanlığı gecenin  
gözlerinse açılan beyaz ay ışığında  
günlerini sayar hiç sevmemişlerin  
kıyıya vuran dalgalar art arda

bağlılıktır büyüklüğü denizin  
Gökyüzüne, Aşka, Sonsuzluğa  
bulutları üşüten rüzgâr esmesin  
sulara serinlik veren sabahlarda

![resim](/img/ky12_24.jpg)