---
title: "iyiliklerin kitabını ben yazdım - bülent elitok"
slug: "iyiliklerin.kitabini.ben.yazdim-bulent.elitok"
tags: ["şiir","bülent elitok","sayu: on iki"]
---
Biliyorum en irinlisi benim,    
karanlığın gözündeki parmaklar da benim  
satacaktım beynimi dün  
yarına sakladım şarabı  
zengin yeridir cerahat  
bilgelik gibi yani sade ve derin

biliyorum en zehirlisi benim  
kendi gönünden zehir diken de benim  
yalçınım zindanımda  
her burduğumda zembereğini  
yaklaştı zamanın küfrü  
gönümden sayfalara döken de benim

böyle dişledim hayatı  
uçmaya hazır gaga gibi  
ben yaymasaydım irin, zehir  
sen kim olurdun ki puşt  
iyiliklerin kitabını yazasın
