---
title: "nifak şekeri - tezer cem"
slug: "nifak.sekeri-tezer.cem"
tags: ["şiir","tezer cem","sayı: on iki"]

---
kimim ben deli kendime    
bir cesedi çok iyi tanıyan kibar biri  
dokunulmamış bir soğuklukla donan  
düşlenmiş bir katliamı  
satırlarıyla sezinleyen  
kan öngören ve betimleyen  
içine düşmeden gezinen hissizlikte  
tam dibini dipsizlikte çözümleyen  
teminatsız ecel sunan  
bir ölüme meydan veren cesur biri  
tam buradan mesafeli duran  
dirildiğine şaşkın  
hatırlarıyla devam eden  
can sıkan ve bıktıran  
kaçarken meçhulüne meç atan  
delirdiği ile kanmaya yatkın  
açıklaması olmayan  
bakiyesiz bir son ile  
bir mezara çok iyi giren canlı biri


![resim](/img/ky12_27.jpg)