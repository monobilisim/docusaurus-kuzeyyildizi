---
title: "yokluğunun rengi beyaz - tayfun ışıldar"
slug: "yoklugunun.rengi.beyaz-tayfun.isildar"
tags: ["şiir", "tayfun ışıldar","sayı:sekiz"]
---


gelişi bana yaz diyordun ya...\
ellerim buz, tenimde ayaz\
neye değsem,\
nereye gitsem, yokluğun beyaz

uzun sürdü yüreğimdeki kış\
uzatsam ellerimi, eski bir otel odasından\
sesimi bulabilir misin\
bunca eskitilmişliğin arasından

çarşaflara seriyorum sensizliği,\
sürahindeki su kadar eskimiş ayrılığımız\
dönüşsüz gitmeler iklimindeyiz\
nedensiz bu ağlamalar

zaman,\
yokluğunu büyütüyor\
kapanmamış bir yara da...\
yorulmuş bir güneş gibi gözlerin\
kirpiklerinde şarapsı sarhoşluk\
bakmasam düşecekler,\
ıslak bir ikindi vaktine sorgusuz\
ince bir ney sesi gönül hanemde

bardaklara dolduruyorum sensizliği\
rengi... beyaz.
