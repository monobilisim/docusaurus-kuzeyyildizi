---
title: "bahara ileti - ayten suvak"
slug: "bahara.ileti-ayten.suvak"
tags: ["şiir", "ayten suvak","sayı:sekiz"]
---

Nasıl istersen\
Önce saçlarını dağıt\
Bak nasıl huylandı rüzgâr\
Kızıl gölgelerin ucunda\
Sen dalgalı Bahar\
Tut onu bütün hışmınla\
Sonra içerilere sokul\
Tel tel durul düş yağmuru\
İkiz tepeleri yalayarak\
Damla damla sal kestane ağacına\
Alevden gölgeleri\
O esrik rüzgârdan deli\
Dağılmış perçemler bir ışık seli\
Ve coşkun bir ırmak yağmura karışan



![dans](/img/dans.jpg)


