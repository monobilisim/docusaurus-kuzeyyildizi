---
title: "ınvece - oylun pirolli"
slug: "invece-oylun.pirolli"
tags: ["şiir", "oylun pirolli","sayı:sekiz"]
---

Güvensiz yanlar var bana seslenişinde\
Beni başka isimlerle doldurur sesin\
Çoğalmama azalır gibi sevinişin\
Gelmez olur seviştikçe yüreğime

Kuytularımda doladığın zincirlerle\
Bir sevmek; senden, Sensizlik kadar büyük\
Kendini yer gibi bir kurt açlıktan\
Biliyorum ki bıçaklanacağım sana durduğum yerde

Günleri karartmam\
Sen ağlayasın diyedir.\
Kadarlığında giderir her hüzün kendini\
Kalmak, burdan seslenebilir şimdi Aşk'a\
Martı çığırt-kanlığında Sen'ler\
artık başka suskun sevilir

Bende her acının mutlu bir nedeni vardır oysa\
Gelir-geçer insanlar,\
sevişmeler, hikâyeler...\
Gün'e her doğuşunda 'Gün' diyesin diye\
Gün gözyaşlarını başka uykularda geceye siler
