---
title: "ilk çıkış - pavlos pezaros (çev: bahar mucuk alkan)"
slug: "ilk.cikis-pavlos.pezaros.cev.bahar.mucuk.alkan"
tags: ["şiir", "bahar mucuk alkan / pavlos pezaros","sayı:dokuz"]
---

Kılık değiştirdin akşamüstü  
Leylak rengi elbiseni giydin\
Ve gittin\
Tek bir akşamüstü olabilmek için\
Onun hayatının nice akşamüstleri arasında.

Ara sıra bir akşamüstü olarak anımsar seni\
--Havanın karardığı saat beş suları--\
Sığınağındaki sedire serildiğinde\
Beklenmedik düşlerine dokunduğunda senin\
Ve güneş, batımında\
Kanar kanar\
Ve sen yara alırsın\
Batarak onun açlığına\
Sadece onaylaman için\
Ve anlatmış olman için\
İlk çıkışını\
                 Kaos'a\
Şimdi sen bana bunları anlattığında\
Bir yumru tıkanıyor boğazıma.

![saatin önünde duran kadın](/img/99.27.jpg)