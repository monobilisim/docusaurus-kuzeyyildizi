---
title: "şarkılar sokağı - salih aydemir"
slug: "sarkilar.sokagi-salih.aydemir"
tags: ["şiir", "salih aydemir","sayı:dokuz"]
---
çeliğin ruhunu kalbime verdin  
kan bıçakta kaldı, titizlik ve mırıldanma\
ama unutmak kimsenin değil ki\
unutmak...\
zamandan arınmış yeni bir suç\
yeni bir suç aranıyor ekmek gibi\
gecede ölmek gibi gecenin içinde

sözcüklerin ortasında duran parça\
ardından neşeli tekrar: aşk her zaman yenidir

kendinden ayrılış, tekrar ve parça\
parça ve dönüş...\
zaman her zaman aşk değil\
söze gebe

taşlarla sular aşktan yapılmış\
aşk yıkıcı ve sessiz, git\
gölgen seni izlemeden\
git, kendi içindeki derine

kazanan kazandıkça kaybeder\
sokaklar alır suçu üzerine acıyı dinleyerek\
yalan şarkısıdır sokakların\
ışıklarla oynama, doğrular buruşuktur\
sokaklarla oynama; zor denen bir şey var

bunu sen hak ettin

lüksten arınmış günahlar göster bana\
taşlarla suların yenildiği sabahlar\
kendinden daha hüzünlü bir sokak göster\
şarkılar sokağında

aşk\
yalnızca bir aşkın savaşa dönüşmesidir\
aşk\
yalnızca...
