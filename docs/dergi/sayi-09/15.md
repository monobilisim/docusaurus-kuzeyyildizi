---
title: "küf - ismail bora özcan"
slug: "kuf-ismail.bora.ozcan"
tags: ["şiir", "ismail bora özcan","sayı:dokuz"]
---

sözcüklerin yaptığıydı:

kırmızı kalemle çizerdik\
hayatın önemli yanlarını

ve «çilli bom, bom, bom»\
diye koştururdu adile naşit teyze

kurgusu eksik bir filmde

eskiden yaz vardı\
ve sinemalar -- güze kukla

her şeyi sözcükler yaptı

balık suya küfretti\
kuş maviden utandı

ve picasso'nun sızlayan kemikleri\
tuz buz --denize kurban edilen imge

sahi, tanrı neredeydi\
küf sunarken hayat kırmızıya
