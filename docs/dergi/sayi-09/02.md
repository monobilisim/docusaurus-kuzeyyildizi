---
title: "kesik diller antolojisi - arzu çur"
slug: "kesik.diller.antolojisi-arzu.cur"
tags: ["şiir", "arzu çur","sayı:dokuz"]
---

Neyime hatırlayacakmışsınız siz beni?  
Neye benziyor hayat: Üç adımlık pazaryeri\
Ne çok şair geçti o canım iki kapılıdan da\
Hiçbiri «Ölümsüzüm dilinizce» diyemedi.

Şiire küsülür elbet ölüm varsa ucunda\
Bülbülün bile sesi kesilir gülü pavyonda bulunca\
Ne olacak ki hem, ölü dillerle dolu tarih denen mezarlık\
Sümerce çekilen acılara kapalı değil mi kulaklarımız artık?

Bu topraklarda şairlik reklamla sakatlanmıştır, nakdidir\
Dilimiz ki cenazesi gecikmiş bir çağın mumyalanmama akdidir\
Ortalıkta dolanan dizeler ölü, şairler cesetken\
Şiire şimdi yapışma değil, bırakma vaktidir

Ah kaldıralım öyleyse şiiri gelin tellerimizi kaldırdığımız sandığa\
Sallanan ayaklarına dizeler takıp, bağcıklarını bağlayıp suskunlukla\
Asalım umutlarımızı da astığımız kesik çamlara\
Ki saat şiirin beslenme değil, şairin kekeleme saatidir

![siyah beyaz cenaze](/img/99.02.jpg)