---
title: "anne zulamızı patlattılar - tozan alkan"
slug: "anne.zulamizi.patlattilar-tozan.alkan"
tags: ["şiir", "tozan alkan","sayı:dokuz"]
---

Anne zulamızı patlattılar senin  
kızlık soyadın şantajcıların elinde\
benim ilkaşklarım darmadağın

Bir çocuk neresinden sevilir bunu\
bilirim, yaralıdoğan bir aşkı anne\
sağaltabilirim, kundağımda kan taşı

Yaram açık dikiş tutturamadım\
yürüdük kalbimden kolkola içeri\
sevişip ruhumu inciten anılarla.

Ankara'ya, yeni mahalleye kar düşerken\
aynalara baka baka direniyorum\
bileniyorum bu son bileklerimle hayata.

Anne zulamızı patlattılar senin\
rujlu dudaklarında bir yığın resim\
bir yığın tabanca.
