---
title: "mor film kareleri - aynur dursun"
slug: "mor.film.kareleri-aynur.dursun"
tags: ["şiir", "aynur dursun","sayı:dokuz"]
---
son tren geçtiğinde  
rayların üzerindeki ellerimdi\
dokunamayışım bu yüzden aynalara

sürgünlerin çöküntüsüydü\
ilmik attığım umutlarda\
sökülen renklerim\
aşkları yalıtan kapı çarpışları\
sakat bıraktı direncimi\
koşamıyor\
kirleniyor elleri

gidiyordum\
ay kesmeseydi yolumu\
mavi titremeleri olmasaydı çocukluğumun\
dönme dolabın içinde düşlerle yitik

her şey değişti\
yıllar önce saklandığım yerdeyim\
oyunlar hep aynı\
yanılttı bizi yüzümüzdeki kesikler

kemiklerime çivilenmiş balık ölüleri\
yüzdüğüm derinliklerden kalan\
ihanet koktum/savaş koktum\
kevgire dönüşen uykular arasında

dağı görkemli kılan\
farenin küçüklüğüymüş\
midye kabuklarına sığınıyorum\
tek bir damla yeter\
örtün üzerimi...
