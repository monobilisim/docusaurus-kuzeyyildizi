---
title: "ağaçça - doğan ergül"
slug: "ağaçça-doğan-ergül"
tags: ["şiir","doğan ergül", "sayı: on bir"]
---

ağaçtaki sabrı anlatıyor  
zaman

bir ağaç oradadır  
baktığın yerde

belki yalnız  
belki binbir kalabalık  
içinde

orada  
olduğu yerde  
içinden yıllar geçmiştir

nehirler...

şimdi  
uzaktaki kuşun yuvası

ilk doğumu  
günün ve gecenin...

unutursun içini...

bakarsın  
gölgende bir salıncak  
içindesin...

bir ağaca bakmışsın  
yanından bir sessizlik geçmiştir

kalmayı duyarsın...

unutmaz ağaç seni!...  
bu onun aklıdır.

