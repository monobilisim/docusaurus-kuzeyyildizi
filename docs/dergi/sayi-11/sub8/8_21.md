---
title: "ilham nöbetleri - özge dirik"
slug: "ilham-nöbetleri-özge-dirik"
tags: ["şiir","özge dirik","sayı: on bir"]
---

kırarsın bazen ekmeği  
öyle buğu falan da çıkmaz  
bayattır  
ya da  
ısıtılmıştır bir bayatlığın üzerine  
ama masana doluverir  
ilham perileri

masanın altında  
açlıktan ayağına göz koymuşlar  
kalemini oynatmaya başladın ya  
hemen kıskanır  
ilham kedileri

biraz içeri gir  
dil ovasının altında binlerce şair  
---mezara nasıl da yakışıyorlar  
yaşarken kemirilen cesetler---  
onlara gülüyorlar  
ilham pireleri

öpüştükten sonra ağzımda  
ispirto tadı bırakan kadınlar  
girer rüyalarıma  
ama öyle değil  
ne kadar küçülürse küçülsünler  
mide bulandırmıyor  
ilham sinekleri...

\[26 ağustos 2004\] \*

![pencere](/img/ky11_22.jpg)]

\* «karşıyaka-dnr'da altı adet ky vardı. hepsini diğer dergilerin
üzerine koydum. derken görevli kız bunu gördü. iktidarını belli eden
hafif bir gülümseme ile yaklaştı. çok korkuyordum :) ama birden dergiye
uzanıp, ona şiirimi gösterdim. anlamadı. özge ismi yine berbat ediyordu
her şeyi ama neyse ki, ‹bu kişi şiiri yazdıktan bir gün sonra öldü›
dedim. veeee, o dergiyi aldı. pazarlamacılık mı yapsam ne... bazen çok
iyi yalan söylüyorum, ayıp ama, çok ayıp.» --- özge dirik \[3 aralık
2003, http://groups.yahoo.com/group/kyyonetim/message/5\]

