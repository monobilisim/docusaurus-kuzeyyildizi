---
title: "borun pazarı - özge dirik"
slug: "borun-pazarı-özge-dirik"
tags: ["şiir","özge dirik","sayı: on bir"]
---

aynı kadınla ikinci defa evlenmek,  
ikinci defa yakılan sigaranın ağır tadı,  
ha bitti, ha bitecek...

aynı kadınla üçüncü defa evlenmek,  
denizin demlediği vapur çayı,  
ama pahalı.

aynı kadınla dördüncü defa evlenmek,  
bohçacılar topluyorlar kalanları,  
ısrarkâr geçimsizlikten hoşnut şehrin baro'su.

aynı kadınla beşinci defa evlenme.

\[5 eylül 2002\] {285}

