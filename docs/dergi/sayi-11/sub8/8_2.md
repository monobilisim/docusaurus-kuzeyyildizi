---
title: "fakir uyak - özge dirik"
slug: "fakir-uyak-özge-dirik"
tags: ["şiir","özge dirik","sayı: on bir"]
---

ölümden önceki uyak  
yaşamak adına ağzımdan kaçırdığım kuşlar,  
kim bilir şanslarını kimin üzerine pisliyor.

ölümden önceki dudak  
---suratın sırat olsa  
geçemezdim gözlerinden  
kaç kan aksa--- ile tavladığım kadın  
kim bilir hangi efendinin valsinde tırnak yiyor.

ölümden önceki tuzak  
traji-kolik hayatımın tirajı komik öyküleri  
süs arıyor bir yanım intiharlarıma  
cinayet süsü.

ölümden önceki uyak  
konaklaması bir ipte iki cambazın  
sevişerek mümkün ancak...

\[10 eylül 2002\] {290}


