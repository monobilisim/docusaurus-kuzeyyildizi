---
title: "ay üssü - tezer cem"
slug: "ay-üssü-tezer-cem"
tags: ["şiir","tezer cem","sayı: on bir"]
---

belki güzel uyanırsam sabaha  
ve sızmışsam cevabıma  
dolunayı tekrarlarsam  
mehtap yolu hafif gölgeli  
ağır bulutsuz bir düş isem  
sorabilirim belki nefsim normalini  
ve soyunabilirsem devamıma  
açıkta kalırsam  
ışıklı yarıma hilal meyilli  
hafif karanlık bir şavk isem  
belki gözlerinde görürüm gelen geçeni  
ve dağılabilirsem alacama  
müsaade alırsam  
yanılmış şahsıma helal gelirli  
orta ölçekli bir güç isem  
sanabilirim belki senden bildiğimi  
pek dokunaklı bir ürperti

