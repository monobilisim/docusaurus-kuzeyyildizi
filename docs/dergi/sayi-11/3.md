---
title: "tek eksik... - mustafa kılıç"
slug: "tek-eksik-mustafa-kılıç"
tags: ["şiir","mustafa kılıç","sayı: on bir"]
---

kıyısına kadar gelen suyun  
geri çekilmesi  
tohumun çatlamış kabuğuna

kestanenin ateşinde kül korkusu!

boş kasadaki meyve kokusu

kanatsız kuşun gövdesizliği

simsiyah kumaşı çizen  
beyaz sabunun tortusu

sinemada gülsüz avuçlarında  
bir filmin sonu  
yandığında ışıklar  
hâlâ sönük bir lamba

gözleri ışımayan bokböceği

söndü denilen güneşin  
sırılsıklam gelmesi içinden denizin  
terk edip sıra sıra dağları

her şiiri kendinden  
her acıyı senden bilmesi

çocuğun koleksiyonundaki  
pulları  
tek eksiği!!!...

2003

