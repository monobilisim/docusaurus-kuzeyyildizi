---
title: "*** - özge dirik"
slug: "***-özge-dirik"
tags: ["şiir","özge dirik","sayı:iki"]
sidebar_position: 9
---
       

                         *dünyaya kamaşmayan gözlerine...*

Umut tüketir zaman,\
adının içinde ne varsa,\
bire on oynar karanlıkta.\
---gözler önceden okumalıdır ışığı---\
geceden aydınlığa bir adımda sevgili,\
haciz gelir ellerine bir yazarın.

Kanın kokusunda konaklayan,\
puslu bir komutandır zaman.\
---gözler önceden okumalıdır ışığı---\
geceden aydınlığa bir adımda sevgili,\
gerçekçiliğin peşindeki bir ressam,\
kestiği ayaklarını tuvale çizer.

Geçerken bıraktığımız değerleri,\
sinsi sinsi toplayan bir hurdacıdır zaman,\
sendekini benim ulaşamayacağıma satar.\
---gözler önceden okumalıdır ışığı---\
bu geceden aydınlığa bir adım imkânsızdır sevgili;\
neyi değiştirir,\
aynı yere bırakmış olmamız içimizi...

![deniz](/img/ky02_11_zaferyalcinpinar.jpg)
