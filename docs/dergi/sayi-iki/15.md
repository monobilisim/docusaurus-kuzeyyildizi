---
title: "görece - erkut tokman"
slug: "görece-erkut-tokman"
tags: ["şiir","erkut tokman","sayı:iki"]
---

Bulutlu havalarda beliren\
Gizli bir yüzü var bu dünyanın\
İçinden çıkacak olan\
Karartılı bir günün\
Yağmura çalan havasıdır.

Neden hep iyidir içimiz güneş\
Neden kötüdür bataklık ve balçık\
Neyi hatırlatır iyi bir günün sonu

İşlerin yolunda gitmediği bir gün\
Zihne dolan düşünceler\
Neden ansır hep bir bulmacayı çözmenin\
                                                           telâşını.

Sor güneşe yüzünü\
İyiyi ve kötüyü\
Onlar da değişecek mi\
İçimiz gibi.

![manzaravecocuk](/img/ky02_17b_serapgecu.jpg)
