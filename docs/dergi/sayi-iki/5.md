---
title: "biri şiir okuyor (bşo)- ulaş nikbay" 
slug: "biri-şiir-okuyor-ulaş-nikbay"
tags: ["eleştiri","ulaş nikbay", "sayı:iki"]
sidebar_position: 6
---

      Sadık Güneş, Düşünen Siyaset Dergisi'nde yayımlanan «Kamusal
Ağlamalar Hakkında Aydın Spekülasyonları» başlıklı yazısında şöyle
diyor: «Entellektüel çevrelerin arabesk müzik konusundaki tepkilerinin
poptaki yozlaşma ve bayağılaşma karşısında suskunluğa dönüşmesi örtük
bir kabulün tezahürü değilse nedir? Rafet El Roman, Yıldız Tilbe, Yeşim
Salkım, Sezen Aksu, Kayahan, Ajda Pekkan, Kenan Doğulu, Tarkan, İbrahim
Tatlıses, Orhan Gencebay, Ceylan, Emrah isimlerini peşpeşe
sıraladığımızda kulağımızı tırmalayan bir şey var mı? Hepsi de artık
aynı dünyanın insanları, aynı endüstrinin çarkları, birer marka ve imaj
değil mi? Hepsinin de yaptığı iş aynı ekranlardan benzer duygulanımlar
ve amneziler oluşturmuyor mu? Madem öyle bazılarını ikinci sınıf ilan
etmek hangi meselemizi çözecek? Popüler kültür kavramı ekseninde
baktığımızda biçimsel farkların öneminin azaldığını ve kültürü oluşturan
değerlerin --alanları ne kadar farklı olursa olsun-- birlikte
harmanlandığını görüyoruz.»Sadık Güneş, Düşünen Siyaset, sayı:15,
s.141-142\
      Alıntıda bahsedilen harmanlanmaya, şiir kasetleri ve şiir klipleri
ile oluşan «popüler şiir» türünün de dahil olduğunu görüyoruz. Şiir
kitabı raflarında şarkıcı ve hatta mankenlerin şiir kitaplarına rastlar
olduk. Kasetçilerde şiir kasetlerinin sergilendiği özel bölümler
açılmaya başlandı. İbrahim Sadri bir pop şarkıcısı kadar önemli satış
rakamlarına ulaşınca artık iş çığrından çıktı. Ben bu yazıda bu önemli
eserlerden alıntılar yapmayı uygun gördüm:

      *Elma şekeri mi sandın aşkı,*\
      *Ne şiirin şiir, ne şarkın şarkı.*\
      *Hele bir kırılsın, hele bir kırılsın feleğin çarkı,*\
      *İşte ben o zaman görürüm seni.*

                                Ahmet Selçuk İlkan

      *Güzelsin, Şirinsin, Hemde Şahanesin.*\
      *Çektiğim Çileme Tek Bahanesin.*\
      *Melek mi? Şeytan mı? Bilmem ki Nesin?*\
      *Tuzaktan Tuzağa Atsanda Olur.*\
      *Ben Seni Seviyorum Ya*\
      *Sen Beni Sevmesen de Olur.*

                                İbrahim Erkal

      *Senin sevdiğin herşeyi seviyorum*\
      *Türkülerini memleketinin*\
      *Feneri ve kara kartalı senin için*\
      *Davamızı ve şiiri sende seviyorum*

                                Şebnem Kısaparmak

      Burada keselim. Ne de olsa sayıları çok daha fazla ve artmaya
devam edecek. Geçen gün adını hatırlamadığım bir mankenin şiir kitabına
rastladım. Az önce yeni bir şiir klibi yayına girdi. Şiir kaseti
hazırlıkları yaptığını söyleyen bir şarkıcı röportaja başladı.
BBG 09 Umut şiirlerini okuyor.\
      Berfin Bahar Dergisi arka kapak içine A. Selçuk İlkan'ın şiir
kasetinin reklamını almış. Maddi zorunluluktan yayımlandığını düşündüğüm
bu reklamı içine sindiremeyen dergi, cevabını 43. sayfada E. Açıyba
imzalı bir şiirle vermiş. İki dizesi dikkatimi çekti. Bu dizelerle
bitirelim:\
      »Ulen!.. bi' Ahmet Selçuk İlkan şiiri, yazamadım be kard'şim!..\
      Ulen!.. ne bi' klibin oluceeek, ne de bi' kapak resmin: Zurna!»E.
Açıyba, Kıskanç (!), Berfin Bahar, sayı: 49, s.43.

