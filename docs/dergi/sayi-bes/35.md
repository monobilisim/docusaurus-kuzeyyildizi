---
title: "her martı bir uçuştur - ulaş nikbay"
slug: "her.marti.bir.ucustur-ulas.nikbay"
tags: ["şiir", "ulaş nikbay","sayı:beş"]
---


her martı bir uçuştur katlanmış denizi göğe asmaya\
yorulmuş ömür kanatlarının nakışıdır yolculuk\
engin mavinin dingin konukluğunda

taşımasından mı dilimizdeki yara\
geçmişten sözcükleri gelecek kuyusuna

nergisleri köksüz öksüz ağıttan dileğe sığınmak\
bilmem şiiri böyle mi tanımlasak

nokta kadarız sonsuz evrende küçük\
ikimizi toplasak iki noktanın devamı\
belleğimden süzdüğüm her sözcük

her martı bir uçuştur yine de\
beş beden büyük kanatlarla\
katlanmış denizi göğe asmaya



![istanbul](/img/5_35.jpg)


