---
title: "dudakların titrek kanarya kanadı - fatih özcan"
slug: "dudakların-titrek-kanarya-kanadı-fatih-özcan"
tags: ["şiir", "fatih özcan", "sayı:bir"]
---

sevmek fiilinin birinci tekil  
gözlerinin çoğul hali düştüğünde cümlelere  
idam fermanımın yazıldığı bilinir  
suskunluğumun daha da derinleştiği

öyle bir susuş ki bu  
uzun soluklu yağmurlar sonrası  
suskun fesleğenler ağlar  
seni unuttuğunda bu sonbahar

dudakların titrek kanarya kanadı  
gülüşün unutulmuş siyah beyaz fotoğraf  
ben elinden oyuncağı alınmış beş yaşım  
yürüyüşümde yenilginin izleri  
dizlerimde son derman  
içimde çiğiltili bir sonu özleyen  
intikam

mümkün mü  
yıldızları koynunda uyutan rüya  
sabaha sanki hiç terkedilmemiş uyanmak  
mümkün mü  
yere düşen düşleri üstüne basarak inciten  
bakışların sahibi

dudakların titrek kanarya kanadı  
dudaklarım sana ‘seni seviyorum’ derken kanadı
