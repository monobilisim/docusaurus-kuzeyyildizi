---
title: "e-söyleşi: memet fuat"
slug: "e-soylesi.memet.fuat"
tags: ["söyleşi", "vedat kamer-memet fuat","sayı:bir"]
---

**Kuzey Yıldızı**: Şu anda pek çok edebiyat dergisi mevcut vitrinlerde
Bunların edebiyata katkıları konusunda görüşleriniz nelerdir?  
**Memet Fuat**: Bence, bu tür dergiler, editör yetiştirmek açısından
yararlı oluyor. Dergi nasıl çıkar, içinde yaşayarak öğreniyor
çıkaranlar. Ama sanatçı adaylarının bir elekten geçmelerini
engelledikleri için onlara zararlı oldukları kanısındayım. Bir şair,
öykücü, ya da denemeci, yazdıklarını en iyi dergilerde yayımlatmak için
kendi kendiyle yarışmadan gelişemez. Üç beş arkadaş bir araya gelip
kendilerini şair, öykücü, denemeci ilan ediyor, baş köşelere
kuruluyorlar. Bu çok kötü.  
**KY**: E Dergisi'nin ocak sayısı Nâzım Hikmet'e ayrılmıştı
bildiğiniz gibi. Fakat kapaktaki rubaide «ben Türk şairi komünist Nâzım
Hikmet» yerine «ben Türk şairi Nâzım Hikmet» yazıldı. Nâzım Hikmet'in
editörlüğünü yapmış biri olarak buna dair düşünceleriniz nelerdir?  
**MF**: O şiir ilk yayımlandığında, komünizmi övmek, ya da
komünistliğiyle övünmek suçtu. Onun için 'komünist' sözcüğü çıkartılarak
yayımlanmıştı. Sonra yasalar değiştirilince yerine kondu.
