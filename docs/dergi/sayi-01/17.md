---
title: "toplama-vedat kamer"
slug: "toplama-vedat-kamer"
tags: ["vedat kamer","sayı:bir"]

---
uykusundan uyanmış ay  
semada yüzüyor  
yıldızların arasında

bir kelebeğin ömrü  
ay batana kadar sürer anca  
ya senle benim  
benimle senin  
---bizim--- ömrümüz?

hiç dile geldi mi adım  
dudaklarının arasına  
sen unutsan bile  
ay yüzüyor gözlerinde  
ben seyrediyorum

ay yüzüyor  
kelebeğin biri  
ömrünün sonuna yaklaşıyor  
ay batıyor

sen + ben = biz  
biz batıyoruz

![yildiz](/img/17.jpg)