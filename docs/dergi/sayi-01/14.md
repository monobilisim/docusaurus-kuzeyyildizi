---
title: "16 ocak 2002 - umut öz"
slug: "16.ocak.2002-umut.oz"
tags: ["anlatı", "umut öz","sayı:bir"]
---



Karanlık her yer, düşlerimdeki annem gibi. Ne babamı hatırlıyorum, ne de
bahçeli, küçük evi. Bir dut ağacının gölgesindeki keyifsiz saatleri, bir
de yüksek duvarlardan düştüğümde çıkan sesleri unutmuyorum.  
Karanlık her yer.  
Nedenlerini bilmiyorum. Upuzun bi dalga uyuyor önümde. Dokunamıyorum.
Parmaklarımı açtıkça yüzüme vuruyor rüzgâr, yüzümü kapatamıyorum.
Korkuyorum fırtınanın çığlıklarına kapılmaktan.  
Karanlık her yer. Annemi özlüyorum.


