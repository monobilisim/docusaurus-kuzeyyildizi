---
title: "özge dirik kitabı: nokta durağı"
slug: "ozge-dirik-kitabi-nokta-duragi"
---

**giriş**

özge aramızdan ayrılalı üç yaz geçti. her ağustosta her birimiz ayrı
ayrı üşüdü geceleri, şiir olup sustuk. 12 ocak 2005'te birbirimizin
gözlerinin içine baktık, o anda alevlenmişti yıldızımız. «[özge dir'ik
bütün şiirleri'ne başlangıç
denemesi](/dergi/sayi-11/özge%20dirikin-bütün-şiirlerine-başlangıç-denemesi)»
yaptık nisan 2005'te. özge, şiirlerini yayımlatmadan önce [kuzey yıldızı
yazarlar grubuna](http://groups.yahoo.com/group/kyyazarlari) gönderirdi,
orada okurduk ilk önce. bu kaynağın matbu olmamasından ötürü bunu
derlemiştik ilk başta. sonra da iki nisan geçti.

**kitabın ismi: nokta durağı**

21.08.2004 tarihinde gönderdiği e-postada özge şunları yazmıştı: «bi de
sanırım bi kitap dosyası hazırlamaya başladım. ‹nokta durağı› isminde.
hiçbi şey yapamıyor olmaktan sahip olduğum her şeye küfretmeye başladım.
daha fazla saçmalamam için bi şeyler yapıp kendimi kandırmalıyım.»

kitabın ismini özge ölümünden 6 gün önce koymuştu. deniz dirik'ten
aldığım bilgiye göre kitaba girecek şiirleri o hafta ortasında bir
kâğıda yazmışlar (bu kâğıdın akıbetinden bihaberiz maalesef). bunun
22-24 ağustos tarihlerinde olduğunu düşünüyorum, çünkü 25 ağustos
tarihinde özge e-postasında şunları yazmıştı: «bir ilham perisi buldum
dostum, cidden. bi kere daha olmuştu bu, 6 günde 6 şiir yazmıştım, ve
ekim 2003'tü sanırım, bizim dergi, varlık, hece, aobdy, türk edebiyatı
(ki en ilginci buydu). 5 şiirim yayımlanmıştı. 6 şiirlik bir periydi o.
ama şimdi daha uzun, daha zor, daha kanlı bi şey. ama sadece
kâğıttayken. ama bunu da tam bilmiyorum, neyse.»

özge'nin bulduğunu söylediği ilham perisi sanıyorum ki kitap fikrini
ötelemişti, bundan ötürü de yazmak istiyordu diye tahmin ediyorum.
25'inde cevaben özge'ye «senin kitap vaktin geldi de geçiyor bile» diye
söylemiştim. o da bu e-postama intihar ettiği günün sabahında
(27.08.2004) şu şekilde cevap verdi: «şiir dosyasını erteledim.
yazıyorum çünkü. dolu dizgin. iyi olmasına gerek yok. doyuyorum.»

**özge'nin vasiyeti**

özge'nin ölümünü pazar günü [vatan
gazetesi](http://www.gazetevatan.com/root.vatan?exec=haberdetay&tarih=01.09.2004&Newsid=34755&Categoryid=7)‹nden
öğrendim. [hürriyet
gazetesi](http://webarsiv.hurriyet.com.tr/2004/08/29/513513.asp)‹nde de
haber çıkmıştı. bu iki gazetenin yazdıkları epey kafaları karıştırmıştı.
özge'nin işletme değil de iktisat mezunu olması gibi ufak şeyleri bir
kenara bırakabiliriz ama vasiyeti olduğuna dair haber oldukça
kafaları bulandırdı.

özge dirik'in bir vasiyet olmuş, polisin eline geçen ve hürriyet
gazetesinin haberini yaptığı vasiyet şöyle:

> «Abaküs, Adisyon Yazıları, An Tıbben Ölü, Anestezi, Ania'ya Savaş
> Sırları, Ben Deniz, Bursa ve Siz, Çift Sıfır, Çorak, Doğurgan Senfoni,
> Düş-tü, Ekmekarası Patates, Fakir Uyak, İçimdeki Müzik, İkigen,
> Kamaşma, Papatya, Akasyalar Kaçarken, Mesajınız Var, Replik, Ruh
> Rulet, Sarkaç, Sidorta Kadar Gözü Kara, Striptiz, Tinsel Nafaka,
> Vasiyet, Yağmurun Saplandığı Yer, Yoktan Çok Telaşı, Özge, Ben»
>
> [VASİYETİMDİR]
>
> Bu 30 parça kitaplaşsın. Bir tanesini de mezarıma gömün. Öpücük sesi.
>
> Özge Dirik\
> 18.03.2003\
> İmza

**kitabı hazırlama yöntemi**

özge'nin çıkardığı iki şiir listesi olduğunu biliyoruz. 2003 tarihli
vasiyetindeki listeyi «nokta durağı» olarak yayımlamak doğru
olmayacaktır, çünkü mart 2003 - ağustos 2004 arasında yazdığı nice güzel
şiiri dışarda bırakmış oluruz. deniz dirik ile hazırlamış olduğu liste
maalesef kayıp. bununla birlikte 25 ağustos'ta yazdığı
«[makas](/dergi/sayi-11/sub8/makas-özge-dirik)» isimli şiir ile, 26 ağustos'ta yazdığı
«[ilham nöbetleri](/dergi/sayi-11/sub8/ilham-nöbetleri-özge-dirik)» isimli iki şiirin bu
listede olduklarını düşünmüyoruz. kitabı oluştururken şöyle bir yol
takip edeceğiz:

1\. özge'nin bütün şiirlerini bu sayfada toplayacağız. bu yüzden lütfen
elinizde özge'nin şiiri varsa ve bu sayfada mevcut değilse bize. şiir gönderirken lütfen kaynağını belirtin,
mümkünse yayımlandığı derginin kapak sayfasını, özge'nin şiirinin olduğu
sayfaları tarayıp lütfen gönderin.

2\. kuzey yıldızı yayımcılarıyla şiirlerini derleyip özge'nin
kitabını yayımlayacağız.

hamiş: kuzey yıldızı'nı en son temmuz 2006'da yayımlamıştık. yeni
sayımızı «nokta durağı»ndan sonra yayımlayacağız.
